	Kaj je naslov IP?
IP naslov (Internet Protocol naslov) je edinstvena številčna oznaka, ki jo dobi vsaka naprava, povezana v omrežje (npr. internet). Omogoča prepoznavanje in komunikacijo med napravami znotraj omrežja. Primer IP naslova je: 192.168.1.10.


	Zakaj potrebujemo naslove IP?
IP naslovi omogočajo, da podatki v omrežju pridejo na pravi naslov – torej do prave naprave. So osnova za delovanje interneta, saj brez njih računalniki, strežniki in druge naprave ne bi vedele, kam poslati informacije (npr. spletno stran, e-pošto ipd.).ž


	Katerim napravam se dodeli IP naslov?
IP naslov se dodeli vsaki napravi, ki se poveže v omrežje, kot so:
- računalniki,
- pametni telefoni in tablice,
- tiskalniki v omrežju,
- usmerjevalniki (routerji),
- pametne televizije,
- varnostne kamere,
- in druge pametne naprave (IoT).


	Katera dva dela sestavljata naslov IP
IP naslov je sestavljen iz dveh delov:
- Omrežni del – določa, v katerem omrežju se naprava nahaja.
- Gostiteljski del (host del) – določa točno katera naprava v tem omrežju je to.


	Kako vemo kateri del je kateri?
To določa mrežna maska (ang. subnet mask).
Primer: če je IP naslov 192.168.1.10 in mrežna maska 255.255.255.0, to pomeni:
- Omrežni del je 192.168.1,
- Host del (naprava) pa je 10.
Mrežna maska pove, koliko bitov (delov) IP naslova pripada omrežju in koliko napravam v tem omrežju.


	Napiši dva pravilna IP naslova in dva napačna IP naslova.
Pravilna IP naslova:
192.168.0.1
10.0.0.254

Napačna IP naslova:
256.100.50.25 = številke v IP naslovu so lahko od 0 do 255
192.168.1 = manjkajo deli, mora jih biti štiri (ločeni s pikami)
