Kaj je naslov IP?
IP naslov (Internet Protocol) je unikatna številka, ki jo dobi vsaka naprava, ko se poveže v omrežje. Uporablja se za identifikacijo naprav in omogoča komunikacijo med njimi.

Zakaj potrebujemo naslove IP?
IP naslovi so pomembni, ker brez njih naprave ne bi mogle komunicirati prek interneta ali lokalnega omrežja. Omogočajo prenos podatkov med računalniki, strežniki in drugimi napravami.

Katerim napravam se dodeli IP naslov?
IP naslov dobi vsaka naprava, ki se poveže v omrežje – računalniki, telefoni, tablice, tiskalniki, pametni televizorji in druge naprave, ki dostopajo do interneta.

Katera dva dela sestavljata naslov IP?
Naslov IP je sestavljen iz:

Omrežnega dela – določa omrežje, v katerem se naprava nahaja.

Gostiteljskega dela – določa specifično napravo znotraj tega omrežja.

Kako vemo, kateri del je kateri?
Omrežni in gostiteljski del določa maska omrežja. Na primer pri IP naslovu 192.168.1.10 in maski 255.255.255.0 je omrežni del 192.168.1, gostiteljski pa 10.

Pravilni IP naslovi:

192.168.1.1

10.0.0.254

Napačni IP naslovi:

256.100.50.25 (Številka 256 ni dovoljena, ker so dovoljene vrednosti samo med 0 in 255)

192.168.300.1 (Številka 300 presega dovoljeni razpon)